BM 518 Veri Madenciliği ve Uygulamaları - Proje Ödevi Rehberi
1. Amaç ve Kapsam
Bu proje ödevi, veri madenciliği tekniklerini gerçek veya açık veri setleri üzerinde uygulayarak bir
araştırma problemini çözmenizi amaçlamaktadır. Belirlediğiniz bir veri seti üzerinde uygun bir yöntemi
seçip uygulamanız, sonuçlarını analiz etmeniz ve elde ettiğiniz bulguları bilimsel bir rapor biçiminde
sunmanız beklenmektedir. Öncelikle veri setini derste anlatılan veri analizi yöntemlerinden bir ya da
birkaçını kullanarak mutlaka analiz etmeniz gerekmektedir. Sonraki aşamada verinizin türüne ve
uygulama alanınıza göre bir veri ya da örüntü madenciliği çalışması yapabilirsiniz.
Proje iki aşamadan oluşur: Vize ve Final.
2. Proje Aşamaları
Vize Aşaması (Ara Rapor)
En az 5 sayfalık bir rapor hazırlanacaktır.
Belirli bir veri seti üzerinde veri madenciliği yöntemleri (örneğin sınıflandırma, kümeleme, ilişkilendirme,
boyut indirgeme vb.) uygulanacaktır.
Rapor içeriği:
 Giriş (problem tanımı ve motivasyon)
 Veri kümesi tanıtımı
 Kullanılan yöntem(ler)
 Deneysel çalışma ve sonuçlar
 Kısa tartışma
Kaynaklar APA stilinde yazılmalıdır.
Final Aşaması (Bilimsel Makale Formatı)
En az 10 sayfalık, bilimsel makale formatında bir rapor hazırlanacaktır.
Vize aşamasındaki çalışmanın literatür eklenmiş ve genişletilmiş versiyonu olmalıdır.
Makale bölümleri:
1. Özet
2. Giriş
3. İlgili Çalışmalar / Literatür Taraması
4. Yöntem
5. Bulgular ve Tartışma
6. Sonuç ve Öneriler
7. Kaynakça (APA biçimi)
3. Değerlendirme Ölçütleri
Kriter Ağırlık
Konu seçimi ve problem tanımı 10%
Yöntem seçimi ve doğruluğu 25%
Sonuçların analizi ve tartışma 25%
Yazım dili ve biçim 20%
Kaynak kullanımı (APA uyumu) 10%
Katkı 10%
4. Teslim Kuralları
Raporlar PDF formatında teslim edilmelidir.
Vize ve final teslim tarihleri dersin akışında belirtilecektir.
Vize Raporu Teslim Tarihi: 17.11.2025 - 00:00
Final Raporu Teslim Tarihi: 15.12.2025 - 00:00
 Derse katılanlar vize yerine sunum projesi de yapabilirler, katılmayanlar 2 farklı çalışma
yapmalıdır.
5. Yazım Rehberi (Özet)
Sayfa düzeni serbesttir, okunabilir bir biçim tercih edilmelidir.
Şekil, tablo ve kod blokları uygun şekilde başlıklandırılmalı ve numaralandırılmalıdır.
Kaynak gösterimi APA biçiminde yapılmalıdır (örn. Kumar & Zhang, 2021).
Makale dili açık, akademik ve bilimsel olmalıdır.
6. Önerilen Konu Başlıkları
 Makine öğrenmesi algoritmalarının sınıflandırma başarım karşılaştırması
 Müşteri segmentasyonu için kümeleme analizi
 Sosyal medya verilerinden duygu analizi
 Büyük veri üzerinde boyut indirgeme yöntemleri
 Sağlık verilerinde tahmin modelleri